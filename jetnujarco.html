<html>
<meta http-equiv="Content-Type" content="text/html; charset=UTF-8">
<meta name="Author" content="guskant"> 
<title>
na me la individual
</title>
    <link rel="stylesheet" href="lojbo.css">
<body>
<h1 class="m">jarco lo ka na me la individual</h1>
<div>
(to zo bo xi pa noi purci zo bo xi re cu zmadu zo bo xi re lo ka tordu co kuspe te jorne i zoi url <a href="http://www.lojban.org/tiki/zasni+gerna+cenba+vreji">http://www.lojban.org/tiki/zasni+gerna+cenba+vreji</a> url toi)
<pre>
dei jai secu'u je'urja'o lo du'u su'o munje ka'e se cmima ko'a noi se tcini lo ka go'o

i ge (to lo bridi xi pa noi ka ko'a na me la individual toi) 
naku ro'oi da poi me ko'a zo'u ko'a me da

gi (to lo bridi xi re noi ka ko'a na me la individuals toi)
ganai da'i 
ko'a me fo'a jo'u fo'e ije fo'a jo'u fo'e me ko'a 
gi ge
naku ro'oi da poi me fo'a zo'u fo'a me da
gi
naku ro'oi da poi me fo'e zo'u fo'e me da

i tavla fi lo munje noi se cmima ko'a noi se tcini lo ka go'o
i (to lo tcini xi pa toi)
ro'oi da poi me ko'a ku'o su'oi de zo'u de me da ijenai da me de 

i tu'e pa mai je'urja'o lo bridi xi pa

i da'i (to lo se sruma xi pa noi ka ko'a me la individual toi)
ro'oi da poi me ko'a zo'u ko'a me da 
iseni'ibo
naku su'oi da poi me ko'a ku'o naku zo'u ko'a me da
iseni'ibo
naku su'oi da poi me ko'a zo'u naku ko'a me da
iseni'ibo
naku su'oi da zo'u da me ko'a ije naku ko'a me da
iseni'ibo (to lo bridi xi ci toi)
naku su'oi da zo'u da me ko'a ijenai ko'a me da 

i ta'o
ge
ko'a me ko'a (to ru'a lo se ckaji be zo me toi)
gi
ro'oi da poi me ko'a ku'o su'oi de zo'u de me da ijenai da me de (to ru'a lo tcini xi pa toi)
iseni'ibo (to lo bridi xi vo toi)
su'oi de zo'u de me ko'a ijenai ko'a me de 

iku'i 
lo bridi xi vo cu natfe lo bridi xi ci
iseni'ibo
naku ro'oi da poi me ko'a zo'u ko'a me da
uo tu'u

i tu'e re mai je'urja'o lo bridi xi re sepi'o lo se ckaji be zo jo'u
ige da'i 
ko'a me fo'a jo'u fo'e ije fo'a jo'u fo'e me ko'a
gi (to ru'a lo se ckaji be zo jo'u toi)
ge
fo'a me fo'a jo'u fo'e 
gi
fo'e me fo'a jo'u fo'e
iseni'ibo
ge
fo'a me ko'a
gi
fo'e me ko'a

i la'e di'u lu'u joi lo tcini xi pa cu nibli lo simsa be lo bridi xi vo
iseni'ibo 
ge
naku ro'oi da poi me fo'a zo'u fo'a me da
gi
naku ro'oi da poi me fo'e zo'u fo'e me da
uo tu'u

mi'e la guskant mu'o

</pre>
</div>

    <div class="footer">
	<div>(to dei se jicmu lo xatra be fi mi bei bu'u la'o url <a href="https://groups.google.com/d/msg/lojban/RAtE7Yk-dqw/pCGeYCE9l1QJ">https://groups.google.com/d/msg/lojban/RAtE7Yk-dqw/pCGeYCE9l1QJ</a> url toi)
        </div>
      <div>ni'o ka'e jikca 
       <a href="http://photon.freeshell.org/mail.html">sepi'o lo samselmri</a> </div>
      <div>i se krasi la'o by <a href="https://github.com/guskant/lojbo">guskant/lojbo</a> by bu'u la gityb</div>
    </div>

</body>
</html>

