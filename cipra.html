<html>
<meta http-equiv="Content-Type" content="text/html; charset=UTF-8">
<meta name="Author" content="guskant"> 
<title>
cipra lo skari lo vanju
</title>
    <link rel="stylesheet" href="lojbo.css">
  <style type="text/css">
    body {
      text-align: center;
    }
  </style>
<body>
<img src=finpe.png />
<h1>cipra lo skari lo vanju</h1>
<h2>vanju skari xamsi</h2>
<div>
<a href="http://mw.lojban.org/papri/the_Lojban_Reference_Grammar">la prane ke lojbo bangu</a> zo'u parepi'ere mo'o cusku lu vanju skari xamsi li'u pe cu'u la .xomeros.
</div>
<div>
.i lo nu pensi ko'a goi lo si'o logji srana fa lo xamsi fe lo vanju ja
skari cu na se zanru
</div>
<div>
.i ku'i mi ko'a pensi .au .ai
</div>
<h2>xu lo vanju be ca lo mutce purci bei bu'u lo gugdeguru cu blanu</h2>
<div>
<a href="http://www.nytimes.com/1983/12/20/science/homer-s-sea-wine-dark.html">lo nu go'i cu jai cusku fo la niu,iork.taimyz.</a> 
</div>
<div>
.i gau mi pu cipra lo ka xu kau lo jilka cu rinka lo nu lo vanju cu blanu
</div>
<div>
.i gau mi la'e lu ga'e ny. to'a .abu ga'e .y'y.bu cy. .obu boi xi ci li'u poi ro re'u grake li pipa cu zenba nenri lo vanju poi litce li pipa
</div>
<div>
.ije mi zgana lo slami ja jilka .e lo skari po lo vanju poi lo nutli pelji gau mi cokcu ke'a 
</div>
<div>
.i di'e jalge 
</div>
<div>
<img src=cipra.png />
</div>
.i lo slami vanju cu xunre
</div>
<div>
.i lo nutli vanju cu xekri zirpu
</div>
<div>
.i lo jilka vanju cu crino blanu
</div>
<div>
.i lo pixra be lo finpe bei bu'u lo galtu traji cu te pilno lo slami vanju .e lo jilka vanju
</div>
<h2>nu pensi</h2>
<div>
lo mutce purci gugdeguru remna cu pinxe lo vanju ku joi lo djacu be la'u li pi'i xa bi'o bi
</div>
<div>
.i la'a lo jilka djacu cu na mutce kukte
</div>
.i semu'i bo la'a nutligau lo djacu sepi'o lo vanju tezu'e lo nu pinxe lo kukte djacu
<div>
</div>
    <div class="footer">
	<div>i cipra de'i li 2012-02-07</div>
      <div>i jikca 
       <a href="http://photon.freeshell.org/mail.html">sepi'o lo samselmri</a> </div>
      <div>i se krasi la'o by <a href="https://github.com/guskant/lojbo">guskant/lojbo</a> by bu'u la gityb</div>
    </div>

</body>
</html>

